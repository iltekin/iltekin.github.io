---
layout: post
title: "100 Days Of Swift - İlk Gün"
comments: false
description: "100 Days Of Swift Programına başladım."
keywords: "swift, 100DaysOfCode, UIKit"
---

Covid-19 döneminde bilgisayar başında geçirdiğim zamanın çoğunu (Kapanmalardan dolayı insanlar bir araya gelemediği için) çevrimiçi etkinlik web siteleri oluşturmaya harcadım. Bu süreçte bir etkinlik şirketi adına Türkiye’nin en büyük şirketlerinin de aralarında bulunduğu şirketlerin çevrimiçi etkinlikleri için 50’ye yakın proje çıkardım ve hala devam ediyorum.

Bu web sitelerini sıfırdan kodlarken backend için %95 PHP programlama dilini kullandım. Ayrıca ihtiyaç sonucu Socket.IO öğrendim ve bir chat modülü ile bir online kullanıcı takip modülü yazdım. Böylece %5 gibi NodeJS kullandım diyebilirim. Tabii sadece backend değil, frontend, sunucu yönetimi ve hatta domain DNS ayarlarına kadar bu işlerin tamamı benim elime bakıyordu. Bu yüzden uzun zamandır mobil programlama dünyasına giriş yapmak için doğru zamanı bekledim.

